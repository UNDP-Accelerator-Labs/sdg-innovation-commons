# Kako do veće rodne ravnopravnosti u srpskom IKT sektoru

[[type:blog]]

[[source:https://www.undp.org/sr/serbia/blog/kako-do-vece-rodne-ravnopravnosti-u-srpskom-ikt-sektoru]]

[Original article published here](https://www.undp.org/sr/serbia/blog/kako-do-vece-rodne-ravnopravnosti-u-srpskom-ikt-sektoru)


[[year:2024]]

[[date:2024-04-05T00:00:00.000Z]]

[[continent:Europe]]

[[country:Serbia]]



Home

Srbija

Blog

Kako do veće rodne ravnopravnosti u srpskom IKT sektoru

Kako do veće rodne ravnopravnosti u srpskom IKT sektoru
5. April 2024.

Kristina Nikolić predstavlja izveštaj „Žene u IKT sektoru u Srbiji“ Foto: Haos Community Space

Author

Kristina Nikolić

Head of Experimentation

Izveštaj kancelarije Programa Ujedinjenih nacija za razvoj (UNDP) i UNDP Laboratorije za ubrzani razvoj u Srbiji, „Žene u IKT sektoru u Srbiji” , predstavljen je 15. marta pred više od pedeset zvanica na “Doručku za žene u tehnologiji” (Women in tech breakfast) koji je organizovao Haos Community Space(link is external). Izveštaj, čije su autorke Zoja Kukić(link is external) i Valentina Čolić Mihajlović(link is external), pored najnovijih podataka o položaju žena u srpskom IKT sektoru, donosi i praktične predloge kako da se u ovoj brzo rastućoj industriji postigne veća rodna ravnopravnost. Istraživanje, koje je predstavila Kristina Nikolić iz UNDP-eve Laboratorije za ubrzani razvoj u Srbiji, nastoji da objasni zašto žene čine manje od jedne četvrtine radne snage u lokalnom IKT sektoru. Naš fokus je bio na preprekama sa kojima se žene suočavaju u sferama obrazovanja i kulture. Prezentaciju izveštaja kao i diskusiju o rezulatima moderirala je Blanka Šupe(link is external), osnivačica Haos Community Space-a.Posetiteljke su zatim učestvovale u diskusijama u vezi sa najvažnijim problemima sa kojima se suočavaju žene u IKT sektoru, kao što su jaz u platama muškaraca i žena, uspostavljanje ravnoteže između porodice i karijere, prepreke u STEM obrazovanju i prepreke na polju rada i zapošljavanja oblasti tehnolgije. U diskusijama je učestvovao veći broj ekspertkinja i profesionalki u ovom polju, uključujući, na primer, Mariju Ilić(link is external), Predsednicu Odbora Udruženja za video igre Srbije i su-osnivačicu kompanije za razvoj video igara Two Desperados. Sve diskusije su bile otvorene za sve prisutne, odnosno publika je mogla da bira u kojim diskusijama želi da učestvuje i pruža svoje uvide i iskustva. Posebna vrednost ovog događaja jeste činjenica da su se u publici našle IKT profesionalke iz Srbije, ali i one iz inostranstva koje su podelile svoja iskustva i prakse iz drugih zemalja. Jedna od učesnica bila je Anastasia Abrašitova(link is external), Rukovoditeljka alata za skladištenje podataka u kompaniji Yandex, koja je vodila diskusiju o obrazovanju. Ona je takođe podelila i svoja iskustva iz Rusije, zemlje koja je istaknuta u izveštaju kao naročito uspešna u motivisanju žena na obrazovanje iz STEM oblasti.

Diskusija o načinima da se prevaziđe platni jaz između muškaraca i žena, vodi Marija Ilić Foto: Haos Community Space
Jedna od grupa za diskusiju se bavila temom majčinstva, koja je identifikovana kao jedna od ključnih ta karijere žena u oblasti tehnologije. Mape karijernih puteva koje su izrađene u saradnji sa UNDP Laboratorijom za ubrzani razvoj jasno ukazuju na činjenicu da se majke zaposlene u tehnološkom sektoru suočavaju sa većim preprekama. Njima je često teško da se prilagode kulturi kompanije u kojoj rade, da napreduju u karijeri, ili da promene posao. Učesnice su podelile svoja iskustva u vezi sa ovom temom i razgovarale o tome kako se bave rešavanjem ovih problema u svojim timovima kako bi pomogle ženama iz novih generacija. Druga grupa se fokusirala na premošćivanje razlike u platama muškaraca i žena. Učesnice su otvoreno i proaktivno delile svoja iskustva o tome kako se pregovara za unapređenje ili povišicu, kako se treba postaviti u ovim situacijama i kako se boriti za svoja prava. Ovaj događaj, kao i sam izveštaj, predstavljaju važan korak ka većoj uključenosti žena u srpski IKT sektor, koja je potrebna kako bi se obezbedio pristup ovoj rastućoj industriji i visoko plaćenim poslovima i smanjio tehnološki rodni jaz. Istovremeno, ovakve inicijative će uticati da veći broj žena bude uključen u razvoj tehnoloških otkrića i oblikovanje naše budućnosti. Pored ovog izveštaja za koji se nadamo da će izlaziti redovno, UNDP Laboratorija za ubrzani razvoj u Srbiji već je uložila mnogo truda da IKT industriju i STEM polje u Srbiji(link is external) i svetu, učini otvorenijim za žene. Ovo smo radili tako što smo vršili procenu predrasuda kod generativne veštačke inteligence ili analizom fenomena opadanja učešća žena na višim pozicijama (Leaky pipeline) putem inovativnih kvalitativnih(link is external) i kvantitativnih alata i metoda.Nadamo se da će biti još prilika da predstavimo svoj rad i da će biti više inicijativa kao što je Doručak za žene u tehnologiji kako bi se omogućila razmena iskustava.


