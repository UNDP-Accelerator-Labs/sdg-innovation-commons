# covIDEJA 2020 – Priča jednog „ideathona“ sa preko 100 ideja za bolje danas i sutra!

[[type:blog]]

[[source:https://www.undp.org/bs/bosnia-herzegovina/blog/covideja-2020-%E2%80%93-pri%C4%8Da-jednog-%E2%80%9Eideathona%E2%80%9C-sa-preko-100-ideja-za-bolje-danas-i-sutra]]

[Original article published here](https://www.undp.org/bs/bosnia-herzegovina/blog/covideja-2020-%E2%80%93-pri%C4%8Da-jednog-%E2%80%9Eideathona%E2%80%9C-sa-preko-100-ideja-za-bolje-danas-i-sutra)


[[year:2020]]

[[date:2020-06-22T00:00:00.000Z]]

[[country:Bosnia and Herzegovina]]



Skip to main content
Bosna i Hercegovina
KO SMO MI
ŠTA RADIMO
NAŠ UTJECAJ
UKLJUČI SE
BHS
Global
Search
HOME
BOSNA I HERCEGOVINA
COVIDEJA 2020 – PRIČA JEDNOG „IDEATHONA“ SA PREKO 100 IDEJA ZA BOLJE DANAS I SUTRA!
covIDEJA 2020 – Priča jednog „ideathona“ sa preko 100 ideja za bolje danas i sutra!
22 JUNE 2020
UNDP Accelerator Lab, Bosna i Hercegovina
Da pojedinci mogu da mijenjaju stvari na bolje, dokaz je i šest pobjedničkih ideja „ideathona“ covIDEJA 2020. Ideje poput „Vault nanoplatforma kao vakcina za SARS-CoV2 infekcije i kao terapeutik za potencijalnu aktivaciju tuberkuloze kod COVID-19 pacijenata“, „D-app“, „Ultra ljubičasti tuneli za sterilizaciju/dezinfekciju šoping kolica“, „Mask Machine, Educor platforma“ i „Kupi više da Bosna i Hercegovina diše“, nisu samo ideje za odgovor na krizu prouzrokovanu pandemijom korona virusa u zemlji, nego i ideje za bolju Bosnu i Hercegovinu. Svaka čast pobjednicima, ali i svima koji su učestvovali u ovom „ideathonu“.
Kako je sve počelo?
COVID-19 virus je u januaru bio samo vijest sa drugog dijela planete, ali već u martu je postao stvarnost u Bosni i Hercegovini. Kriza prouzrokovana pandemijom korona virusa počela je znatno da utiče na zdravlje i živote ljudi, te stvara probleme ekonomiji na globalnom nivou. Normalan život i svakodnevne rutine/običaji su naglo prekinuti, te ono što je nekad bilo nezamislivo postalo je „nova normalnost“ i „nova svakodnevnica”. U izazovima pred kojima smo se našli smo prepoznali potrebu da uključimo sve građane i građanke u stvaranje inovativnih ideja koje mogu pomoći da se što prije prevaziđe kriza. Rodila se ideja - CovIDEJA 2020!
Razvojni program Ujedinjenih nacija u Bosni i Hercegovini (UNDP BiH) i Bit Alijansa, udruženje IT kompanija u zemlji, uz podršku preko 20 drugih partnera organizovali su ovaj „ideathon“ s namjerom da se šira javnost uključi u rješavanje palete problema koje je pandemija uzrokovala. Svi sa idejom mogli su da predlože rješenja kroz dvije kategorije: Poduzmimo nešto sada! ili Zamislimo bolju budućnost. Ideje su se mogle odnositi na probleme u zdravstvu, ekonomiji, zajednici, obrazovanju, javnim uslugama, novim biznis modelima, okolišu i sl. U izazovu su mogle učestvovati osobe svih uzrasta, pojedinačno ili u timu, neformalne grupe, organizacije civilnog društva, predstavnici privatnog sektora, akademske zajednice i mediji.
Prvi digitalni „ideathon“ u zemlji podrazumijevao je i prvi takav digitalni portal!
Svima je bilo jasno da ćemo trebati kreirati web platformu i da će njen razvoj biti u iteracijama, i po prioritetima. Prva iteracija razvoja sajta je podrazumijevala to da ljudi imaju mjesto gdje će dobiti informaciju o „ideathonu“, i postaviti svoju ideju koja će biti vidljiva svima. U samo 72 dva sata ova ideja je od crteža na papiru postala funkcionalna web platforma. CovIDEJA 2020 je pokrenuta 10. aprila.
Zajedno sa kolegama iz IT kompanije „Ministry of Programming“ smo kreirali on-line platformu kao mjesto gdje su ljudi mogli doći, pročitati teme „ideathona“ covIDEJA 2020, upoznati se sa osnovnim pravilima učestvovanja i predložiti svoju ideju. Od trenutka podnošenja, svaka ideja je bila vidljiva svima koji posjete stranicu u dijelu Galerija ideja. Nakon dvije sedmice koliko je trajao period za podnošenje ideja, omogućili smo javno glasanje kako bismo vidjeli koje se ideje najviše dopadaju široj javnosti. Nakon javnog glasanja smo predstavili članove i članice žirija. Žiri sačinjen od stručnjaka i stručnjakinja na raznim poljima, od javne uprave, zdravstva, ekonomije do kulture je evaluirao sve ideje, i donio konačnu odluku koje su ideje najbolje uzimjaući u obzir i glas javnosti. Na kraju, 06.05.2020.god. predstavili smo i pobjedničke ideje na web stranici. Sve ideje su i dalje dostupne u Galeriji ideja. Nismo zaboravili ni naše partnere koji imaju svoje posebno mjesto na web plaformi.
Radit ćemo i dalje na unapređenju web platforme kako bi svi mogli da vide i na koji način se razvijaju određene ideje.
Koliko ideja je dovoljno?
Bolji odziv na „ideathon“ covIDEJA 2020 nismo mogli poželjeti. Za dvije sedmice smo dobili preko 100 ideja, a za manje od mjesec dana od pokretanja stranice preko 65.000 ljudi ju je posjetilo. Da mladi žele da mijenjaju svijet, pokazala je i ova inicijativa jer je prosječna starost svih koji su aplicirali 25 godina, a čak preko 62% ideja je povezano sa tehnologijom i digitalnim rješenjima.
covIDEJA 2020 nas je naučila da je...
Kolektivna inteligencija odličan resurs za prepoznavanje problema ali i pronalaska rješenja
Mi smo željeli da napravimo nešto što će povezati zajednicu, otkriti potencijal kolektivne inteligencije građana i građanki u Bosni i Hercegovini, te otvoriti prostor za zajedničko definisanje rješenja na novonastale izazove i probleme. Glas javnosti smo smatrali važnim da saznamo šta ljudi misle o idejama drugih, a stručni žiri ključnim kako bi se donijela što je moguće bolja odluka koje ideje zaslužuju nagrade. I na kraju, kako sve ove ideje ne bi ostale mrtvo slovo na papiru, stvorili smo široku mrežu partnera koji mogu podržati dalju razradu i realizaciju svih ideja koje imaju potencijal, i to ne samo nagrađenih ideja.
Uraditi nešto brzo i kvalitetno podrazumijeva entuzijaste i drugačije mjerenje vremena
Pandemija korona virusa u zemlji, ali i u svijetu, stvorila je osjećaj da se nešto mora uraditi odmah i sada. Ali kako biste nešto uradili brzo, efikasno i kvalitetno trebate raditi zajedno sa entuzijastima koji svoj doprinos ne mjere radnim satima nego ostvarenim ciljevima. U našem slučaju cilj je bio uspješna realizacija inicijative - bilo da se radi o kreiranju web platforme, kreiranju jedinstvenih vizuala, stvaranju mreže partnera, stvaranju sadržaja za stranicu i sl. Drugim riječima potrebno je da radite na brzoj realizaciji i dan i noć, ali uz veliki trud i sjajne ljude sve je moguće, pa i web platforma u 72 sata i preko 20 partnera!
Ako niste nešto predvidjeli, ne brinite: ljudi će vam dobronamjerno ukazati na to što nedostaje
Brzina kojom morate da radite i razvijate inicijativu nekada ne dozvoljava da predvidite sve potencijalne scenarije, ili u našem slučaju šta je sve potrebno posjetiocima da imaju dostupno na covIDEJA 2020 web platformi. Samo je potrebno prepoznati potencijal za saradnju u datoj situaciji, biti agilni, i ukoliko ste spremni da slušate, ljudi će vam dati odlične preporuke kako možete unaprijediti web platformu, inicijativu, projekat ili bilo šta na čemu radite.
Ideje su tu, šta sada?
Partneri „ideathona“ covIDEJA 2020 će u narednom periodu nastojati podržati dalji razvoj ideja koje su srodne njihovim poljima djelovanja, ali isto tako će ponuditi podnosiocima ideja mentorstvo, dodatnu edukaciju ili učešće u mrežama koje im mogu biti od koristi za njihov dalji razvoj i rad. Određeni broj partnera inicijative, poput Mozaik fondacije, GIZ-a i Green Council-a su već prepoznali potencijal nekih od ideja i izrazili želju da dalji razvoj podrže kroz mentorstvo, edukaciju, ali i finansijski. Na ovaj način ostvarujemo održivost saradnje sa inovatorima i partnerima, i sa riječi prelazimo na djela – za bolju Bosnu i Hercegovinu.
I vi možete biti dio ove priče!
Bez obzira da li dolazite iz javnog, privatnog ili civilnog sektora, ako vidite da neke od ideja mogu pomoći vašoj lokalnoj zajednici ili kompaniji, vjerujete da svi zaslužuju bolje zdravstvo, obrazovanje ili ekonomski razvoj, želite poduzeti i vi nešto sada ili zamišljate bolju budućnost, i vi možete pomoći u razvoju svih 109 ideja covIDJEA 2020 „ideathona“. Sve ideje možete da pogledate u Galeriji ideja, a ukoliko ste zainteresovani da saznate više i da podržite neku od ideja javite nam se putem kontakt forme.
Svi možemo učiniti da preko 100 ideja covIDEJE 2020 postanu stvarnost!
BLOG
Što ako tehnološka rješenja sa svrhom mogu pomoći da urbani gradovi postanu inkluzivan prostor za sve
Šta je zajedničko Marvelovom stripu, tehnologiji i ljudima? Svi postavljaju pitanje "Šta ako...?" i svi oni mogu biti superheroji ili superzlikovci
READ MORE
NEWS
'Čisto, da se zna!' inovacijski izazov je počeo
Istinsko upravljanje okolišem kreće od vlastitog doma i susjedstva. Zbog toga UNDP-ov Accelerator Lab u Bosni i Hercegovini poziva zainteresirana naselja ili faci...
READ MORE
NEWS
Zenički studenti mašinstva uz 3D printere rade na inovaciji proteza za RVI
Život s protezom umjesto noge je težak. „Ljudi su osjetljivi na sve. Ono kad pođe žuljati, gotovo je sa tom protezom, i to mi ne možemo objasniti nikome. Ona više...
READ MORE
NEWS
Rezultati inovacijskog izazova Banja Luka - Grad budućnosti
10 pobjedničkih prijedloga uvest će pionirska rješenja za pametno upravljanje otpadom, digitalizaciju upravljanja gradskim zelenim površinama, pametni sistem javn...
READ MORE
NEWS
Nova UNDP-ova platforma BOOST koristi inovacije sa društvenim učinkom za rješavanje izazova Covid-19 pandemije
U cilju rješavanja dugoročnih efekata Covida-19, UNDP za Evropu i Centralnu Aziju pokreće regionalni program za ubrzanje inovacija sa društvenim efektima pod nazi...
READ MORE
United Nations
Development Programme
KO SMO MI
O nama
Rukovodstvo
Naše finansiranje i realizacija sredstava
Pravni okvir
ŠTA RADIMO
Ciljevi održivog razvoja
Naš fokus
Projekti
NAŠ UTJECAJ
Info centar
Blog
Publikacije
UKLJUČI SE
Kontakt
Zaposlenje i stažiranje
Nabavke


