# Što ako tehnološka rješenja sa svrhom mogu pomoći da urbani gradovi postanu inkluzivan prostor za sve

[[type:blog]]

[[source:https://www.undp.org/bs/bosnia-herzegovina/blog/%C5%A1to-ako-tehnolo%C5%A1ka-rje%C5%A1enja-sa-svrhom-mogu-pomo%C4%87i-da-urbani-gradovi-postanu-inkluzivan-prostor-za-sve]]

[Original article published here](https://www.undp.org/bs/bosnia-herzegovina/blog/%C5%A1to-ako-tehnolo%C5%A1ka-rje%C5%A1enja-sa-svrhom-mogu-pomo%C4%87i-da-urbani-gradovi-postanu-inkluzivan-prostor-za-sve)


[[year:2021]]

[[date:3 DECEMBER 2021]]

[[country:Bosnia and Herzegovina]]



Skip to main content
Bosna i Hercegovina
KO SMO MI
ŠTA RADIMO
NAŠ UTJECAJ
UKLJUČI SE
BHS
Global
Search
HOME
BOSNA I HERCEGOVINA
ŠTO AKO TEHNOLOŠKA RJEŠENJA SA SVRHOM MOGU POMOĆI DA URBANI GRADOVI POSTANU INKLUZIVAN PROSTOR ZA SVE
Što ako tehnološka rješenja sa svrhom mogu pomoći da urbani gradovi postanu inkluzivan prostor za sve
3 DECEMBER 2021
Author: Ena Kapetanović
Šta je zajedničko Marvelovom stripu, tehnologiji i ljudima? Svi postavljaju pitanje "Šta ako...?" i svi oni mogu biti superheroji ili superzlikovci.
Ljudi se kreću. Automobili, avioni i tramvaji se kreću. Planeta se kreće. Rijeke i životinje se kreću. Gradovi se kreću. Ljudi idu s jednog mjesta na drugo; taksiji i autobusi kotrljaju se po cestama, dok se bicikli i skuteri bore za prostor. Svako mora negdje da ide i negdje da bude. I svi se krećemo u različitim smjerovima. Međutim, često pravo na slobodno kretanje nije jednako za sve.
Ali šta ako... može biti?
Pristupačnost nije karakteristika. To je osnovno ljudsko pravo. Prema podacima Svjetske zdravstvene organizacije (WHO), oko 80 miliona ljudi u svijetu ima neki oblik motoričkog invaliditeta. Taj broj dostiže skoro 175.000 u Bosni i Hercegovini i 30.000 u Sarajevu. Istovremeno, svi se suočavaju sa identičnim problemom. Život na planeti nije dizajniran imajući na umu potrebe različitih tipova tijela ili sposobnosti.
Ja, na primjer, to jako dobro znam, jer sam ja samo jedna od 80 miliona. Više od pola svog života provela sam u invalidskim kolicima i gledajući na svijet iz niže perspektive. Odrasla sam u Sarajevu – ratom pogođenom gradu u razvoju – i moj život ovdje je bio i dalje jeste, izazov usljed teških, gotovo nepobjedivih barijera u izgrađenom okruženju.
2019. godine imala sam priliku otići u Sloveniju na studije poduzetništva i tehnologije i po prvi put u 25 godina sam živjela i putovala sama. Osjećala sam se kao Superman ili Profesor X, jer sam mogla letjeti preko zemalja i posjećivati razne gradove. Sva iskustva koja sam doživjela za to vrijeme otvorila su mi neke nove svjetove i mogućnosti i proširila moje niske perspektive. Međutim, također sam shvatila da su u mnogim dijelovima svijeta, a naročito u Bosni i Hercegovini - ljudi sistematski diskriminisani i isključeni na osnovu fizičke sposobnosti.
Kroz vlastito iskustvo i koristeći svoje znanje o inovacijama i tehnologijama, otkrila sam kako povezati poslovnu i društvenu svrhu. Ovako se rodila ideja o WeMappu! WeMapp je zamišljen kao digitalna platforma zasnovana na zajednici koja omogućava osobama sa poteškoćama u kretanju da se kreću sigurno i nezavisno bilo kamo obezbjeđujući im personalizovane rute uzimajuci u obzir njihove motoričke sposobnosti. Aplikacija u realnom vremenu prikazuje mapu koja sadrži prepreke na ruti i detekciju pristupačnosti koju pokreće vještačka inteligencija . Takav alat koji nudi dragocjene informacije o specifičnostima gradskog okruženja i pomaže u navigaciji bez prepreka može promijeniti svakodnevni život osoba s motoričkim invaliditetom. WeMapp prerušen u mobilnu aplikaciju zapravo je društveno poduzetništvo u službi mobilnosti ljudi i urbanih područja.
Šta ako... nisam sama?
Za rješavanje pitanja pristupačnosti izgrađenog životnog okruženja potrebne su zajedničke snage zajednica, institucija i biznisa. 2020. je bila pilot godina za ovu ideju - bio je to samo početak pokušaja pokretanja promjena. 2021. je došla sa mnogo izazova, uključujući krizu COVID-19. Ali u isto vrijeme, moj entuzijazam oko ideje samo je stvarao sve više mreža i ljudi spremnih da rade sa mnom na tome.
Među njima, UNDP Accelerator Lab je prepoznao važnost ideje i uticaj koji bi mogla imati na kvalitet života ljudi. Krenuli smo na uzbudljivo i razigrano putovanje koje je uključivalo osmišljavanje mogućih rješenja, povezivanje mreže različitih ljudi, pokretanje prvih urbanih walks & rolls na Vilsonovom šetalištu do prikupljanja mišljenja i uvida o pristupačnosti urbanih prostora u gradu Sarajevu. Ovo su samo neke od inicijativa koje smo poduzeli zajedno sa našim partnerima u posljednjih 10 mjeseci, a sve one kroje put za nove načine rješavanja postojećih izazova nepristupačnog života.

Kako bismo WeMapp rješenje prilagodili potrebama ljudi, zajedno sa Lab timom razvili smo anketu koja će vam pomoći u prikupljanju uvida o potrebama osoba s motoričkim invaliditetom. Želite li biti dio promjene i pridružiti nam se u ovom poduhvatu? Sve što je potrebno da biste bili jedan od superheroja (ne nose svi superheroji ogrtače!) je da popunite ovu anketu ispod, koja će vam oduzeti samo 5 minuta vašeg vremena.
Popunite anketu
Šta ako... ovo sve uspije?
S obzirom na dalekosežne efekte koje nepristupačnost ima na živote ljudi, kreirati i biti društvo, ekonomija i globalna zajednica koja brine o svim ljudima mora biti norma. U takvom društvu, osoba sa invaliditetom je jednostavno živo biće kao i svako drugo sa specifičnim iskustvima i životnim pričama. A tehnologija će biti moćan motor i ključna gradivna cigla za uspješnu i inkluzivnu budućnost. Jer tehnologija bez prave namjere nema svrhu.
Kroz WeMapp, tehnološki podržano prikupljanje podataka o pristupačnosti, svaki građanin može pomoći u stvaranju inkluzivnijeg, pristupačnijeg i sretnijeg društva.
Slično kao priča o stvaranju novog svemira u popularnom Marvelovom stripu “Šta ako…?” koji je inspirisao ovaj blog, šta ako svi ovi napori uspiju i mi zaista stvorimo inkluzivan prostor za sve? Šta ako se svi krenemo kretati u istom smjeru i stvorimo pametnije gradove fokusirane na ljude? Često zamišljam alternativne univerzume u kojima bih voljela živjeti. Od pristupa zgradama, ulicama i javnim prostorima bez prepreka do obrazovanja, posla, odmora, zdravstvenih usluga, mreža javnog prijevoza i lako razumljivih informacija... Što ako su WeMapp i slične tehnologija sa svrhom naša tačka razilaženja, a posljedice su potpuno dostupan, čudesan (Marvelous) univerzum za sve? Šta ako…?
---
O autorki:
Ena Kapetanović je društvena poduzetnica sa fokusom na rješavanje problema i korištenje tehnologije za poboljšanje kvalitete života najugroženijih grupa ljudi. Radi kao Product Manager u kompaniji Ministry of Programming.
Također je osnivač impakt start-upa i inovacijskog think tanka koji dizajnira i razvija tech alate za osobe s invaliditetom.
Strastvena u ohrabrivanju djevojaka i žena da razmotre mogućnosti karijere u IT industriji.
Kao član Startup Grind Sarajevo, radi na okupljanju investitora, lokalne zajednice i javnog sektora kako bi se bolje podržala zajednica tehnoloških preduzetnika.
BLOG
Zamislimo bolju budućnost za ljude i za planet
Što se tiče klimatskih promjena, da li smo „zapeli u snijegu“ i nema nam spasa? Možemo li sačuvati prirodu i istovremeno osigurati svim ljudima energiju iz održiv...
READ MORE
BLOG
Dok čekamo Novu (u godini bez zagrljaja)
Iščekivanje Nove, 2021. godine dolazi sa pomiješanim osjećajima strepnje i radosti. Nedostajala su nam putovanja u daleke zemlje, ali smo upoznali ljepote i bise...
READ MORE
NEWS
'Čisto, da se zna!' inovacijski izazov je počeo
Istinsko upravljanje okolišem kreće od vlastitog doma i susjedstva. Zbog toga UNDP-ov Accelerator Lab u Bosni i Hercegovini poziva zainteresirana naselja ili faci...
READ MORE
BLOG
Smanjenje rizika od katastrofa u fokusu
Iako je pred nama dug put, svi smo dužni kontinuirano raditi na izgradnji otpornosti, učiti iz prethodnog iskustva i koristiti znanje koje posjedujemo kako bismo ...
READ MORE
BLOG
Ekonomski oporavak nakon COVID-19
Iščekivanje brzog povratka u „istorijsku normalu“ moglo bi se pokazati optimističnim. Vjerovatno je da će doći do usporavanja napretka koji je postignut tokom god...
READ MORE
United Nations
Development Programme
KO SMO MI
O nama
Rukovodstvo
Naše finansiranje i realizacija sredstava
Pravni okvir
ŠTA RADIMO
Ciljevi održivog razvoja
Naš fokus
Projekti
NAŠ UTJECAJ
Info centar
Blog
Publikacije
UKLJUČI SE
Kontakt
Zaposlenje i stažiranje
Nabavke


